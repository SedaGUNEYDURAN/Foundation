# Clean Code 
• Temiz kod, orijinal yazarından başka developer tarafından okunabilir ve geliştirilebilir. Birim ve kabul testlerine sahiptir. Anlamlı isimleri vardır. Bir şeyi yapmanın pek çok yolundan ziyade tek bir yolunu sağlar. Açık-seçik olarak tanımlanmış minimal bağımlılıklara sahiptir ve temiz ve minimal bir API sunar. Kod okunabilir olmalıdır, çünkü sadece programlama diline bağlı kalınırsa, her türlü gerekli bilgi kodda açık bir şekilde ifade edilemez.  
• Kod temiz değilse kötüdür(dirt code) ve code smell'e yani kötü kokuya sahiptir. Karmaşıktır, bakımı zordur, zor anlaşılır, değiştirilmesi maliyetlidir, karmaşıklığı çığ gibi büyür.  
• Temiz kodun 4 temel özelliği vardır;  
• **Basitlik**; anlaşılır, kısa koddur. Kodun basitleştirilmesine, iyileştirilmesine refactoring denir. Bir metotta yapılacak işi bir cümlede yapma. Basit bir kod aynı zamanda odaklı bir koddur yani bir yerde sadece bier şeyi yapmayı hedefler. Mimariye uygun geliştirilir. Anlaşılır isimler kullanılır. Kısa anlamsız isimlendirmelerdense uzun, okunması zaman alan ama anlamlı isimlendirmeler tercih edilmelidir. Aslolan anlaşılır olmaktır, kısa olmak adına anlaşılır olmaktan fedakarlık edemeyiz.İsimlendirmeler soyut ve kapsayıcı olmalıdır. Tutarlıdır. 
  
  - Gerektiği kadar anlaşılmaya yardım edilecek kadar dokümante edilmiştir. Eğer bir kodun anlaşılması için dokümantasyona ihtiyaç duyuluyorsa bunun çözümü öncelikle dokümantasyon değildir. Bir kod dokümante edilerek clean code haline gelmez. Öncelikle refaktöring yapılmalıdır; sınıfı bölüp parçalamak, metot sayısını azaltmak bazen çözüm olabilir. Kod içi dokümantasyonu, açık olanı, görüneni değil iyi isimlendirmeye rağmen görünmeyeni , açık olmayını açıklamalıdır. 
  - Kod dökümantasyonun iki türünden bahsedilebilir; kod içi dokümantasyon ve API dokümantasyonu. Kod içi dokümantasyonu ihtiyaca bağlı olarak //, /* */ şeklinde yapılır. API dokümantasyonu ise kodun arayüzünün dokümantasyonudur.
    
• **Odaklılık**; tekrarsız, tek hedefli. Odaklılık basit olmaya hizmet eder ama kedni başına önemlidir.   Odaklı kod, framework, bileşeni arayüz, paket, sınıf, metot, değişkeni her ne olursa olsun sadece bir şeyi halletmelidir.   
• **Tamlık**; olması gerekeni yapan, olabilecek olana karşı önlemini alan, olmaması gerekeni önleyen koddur.     
• **Doğruluk**; kendi başına doğrulanmış ve çevresiyle birlikte entegre edilmiş koddur. Bir kodun kendi başına doğruluğu ancak unit test ile sınanabilir. Bir kodun çevresindeki diğer kod parçalarıyla birlikte doğru çalıştığı ise entegrasyon testleriyle anlaşılır. Bu testler TDD yaklaşımı ile yapılırsa doğruluk ve tamlık konusunda daha iyi seviyelere gelinebilir.    
İsimlendirme yapılırken genelde 

  - **Camel Case**: Kelimeleri birleştirirken her bir kelimenin ilk harfinin büyük diğer harflerin küçük olduğu yazım biçimidir. (Lower Camel Case: myVariableName; Upper Camel Case: MyVariableName)
  - **Sneak Case**: Kelimeler arasına alt çizgi ekleyerek ve tüm harfleri küçük tutarak yazılır. (my_variable_name)
  - **Kabab Case**: Kelimeleri ayırmak için - kullanılır ve tüm karakterler küçüktür.Genellikle web geliştirme ve URL yapılarında kullanılır.(kabab-case-example) 
  
• Yazılımın büyümesi var olan bileşenlerin büyümesiyle değil yeni orijinal bileşenlerin eklenmesiyle gerçekleşir. Yazılımın bileşenleri arasındaki ilişkiler de doğrusal(lineer) değildir.
• Bir işin yapısı üç parçadan oluşur; işin ürettiği çıktılar(products), iş için gerekli işlemler yada davranışlar(required acts), iş için gerekli bilgi girdisi(information cues). Bunu yazılıma uyguladığımızda iki karmaşıklık oluşuyor;Component complexity(bileşen karmaşıklığı, ayrık işlemlerin karmaşıklığı, bilgi girdileriin karmaşıklığı), Coordinate complexity(ilişkisel karmaşıklı, işlemler arasındaki ilişkilerin karmaşıklığı)


### Cohesion(Birliktelik)
• Tek bir amaca sorumluluğa odaklılıktır. Bileşen karmaşıklığı alt parçaların ne kadar birlikte olduğunun bir ölçüsüdür buna da cohesion denir. Single responsibility, cohesionun ne kadar düşük ya da ne kadar yüksek olduğunun bir ölçüsüdür. 
• Birlikteliği yüksek yani cohesionları yüksek bileşenlerin karmaşıklığı düşük, bakım maaliyetleri düşük ve tekrar kullanıma yatkınlardır.(High cohesion-strong cohesion, low cohesion-weak cohesion)   Çeşitleri vardır;  

  - Gelişigüzel(Coincidental): Bir araya getirilmiş ilgisiz yapılardır. Nesne soyutlamasının eksik ya da hiç olmadığı durumlarda sıklıkla görülür. Örneğin; util classları  
  - Mantıksal(Logical):Gerçekte farklı tabiatta  olmalarına rağmen tek bir şey ile ilgili olduğu düşünülen bir araya getirilmiş yapılardır. Örneğin; Cutter class’ında cutHair() cutTalk() metodunun bulunması gibi.  
  - Zamansal(Temporal): Zamansal birliktelikten dolayı bir araya getirilmişlerdir.  
  - Prosedürel(Procedural):Bir konu ile ilgili işlerin yukarıdan aşağıya doğru fonksiyonel olarak ayrılması ve hepsinin bir sınıfta bir araya getirilmesi. Örneğin; dosya açmakla ilgili her şeyi yapan, dosya erişimini ve gerekli belleği kontrol eden, dosyayı açıp kaydedip e-mail olarak gönderen bir class.  
  - İletişimsel(Communicational/Informational): Aynı veri üzerinde çalışan yapıların bir araya getirilmesidir. Veri işlemenin öne çıktığı durumlarda görülür. (Ortak bir veri yapısı vardı; birisi onu okur birisi onu işler gibi)  
  - Ardışıl(Sequential): Class seviyesinde birinin çıktısının diğerini beslediği, pipe şeklinde çalışan fonksiyonları bir araya getiren classlardır.   
  - Fonksiyonel(Functional): En iyi birliktelik durumudur, büyümeye karşı direnebilir. Tek, çok iyi tanımlanmış ve olabildiğince küçük bir işe ya da sorumluluğa yönelik olarak bir araya getirilmiş yapılardır. Yazılım geliştirme sürecinde detaylar arttıkça diğer birliktelik türlerinde yapılar gittikçe büyüme eğiliminde olurken fonksiyonel birliktelikte bölüp parçalama yoluyla odağın korunmasına çalışılır. Çünkü detay arttıkça iş ya da sorumluğun tanımı değişir buyüzden de her iş farklı ve küçük işlere bölünür.

•  Aşağıdaki iki sınıfın metotlarının da atomik olduğunu varsayarsak hangisini cohesionu(birlikteliği) daha yüksektir? B sınıfının birlikteliği daha yüksektir.Çünkü A sınıfındaki her metotu farklı classlara bölebilirz ancak B sınıfı için bu söz konusu değil. 
 
![image](https://github.com/user-attachments/assets/eb463b75-6746-48e9-bce1-53f78f5ffcc1)


• Ivar Jacobson’ın nesne sınıflandırması; Boundary nesneleri controller nesnelerini, controller nesneleri entityleri kullanırlar.

Boundary: Sistemin aktörleriyle olan iletişimini yöneten nesnelerdir, interface nesneleri de denir. (MVC’de karşılığı view) Pencereler ya da düğmeler gibi UI/GUI bileşenleri, socket bağlantısı yapan nesneler, web servisler bu tipten nesnelerdir.
Controller: İş süreçlerini yöneten ve ilgili kuralları bilen nesnelerdir. Çoğunlukla service olarak bilinirler. (MVC’de karşılığı controller)
Entity: İş alanı(business domain) nesneleridir. (JPA, EntityFramework vb. frameworklerin ürettiği ve sadece veri tabanı tablolarına karşı gelen nesneler bu anlamda entity değildir çünkü davranışa sahip değillerdir.) (MVC’de karşılığı model)

• Aynı roldeki nesneler birbirlerini kullanabilirler.Yani Boundary nesneleri boundary nesneleri, control nesneleri control nesnelerini kullanabilirler.Bunun duşındaki bağımlılıklar içten dışa doğrudur; Boundary nesneleri -> Controller nesneleri-> Entity nesnelerini kullanılar.  Bu kısımda Boundary'nin controllerı atlayarak entity nesnesine ulaşması tavsiye edilmez. Böyle bir  durum gerektiğinde DTO(Data Transfer Objects) kullanılır. (Entity nesnelerinin durumunu temsil etmek için veriyi uygulama üzerinde gezdirmek için). Ya da veriye ulaşabilir ama davranışını değiştiremez bu durumda get setlere ulaşarak yapılabilir. Davranışlara ulaşmaz çünkü davranışlara ulaşan controllerd ır, boundary davranışlara ulaşmaya başlayınca bu sefer boundary nesnesi controller gibi çalışmaya başlar.  

• **Hexagonal(Altıgen, Soğan) Mimari**; soğan gibi katmanlı bir yapıdır. Merkezde business rolelarını yöneten entityler vardır. Bir üst katmanda application lojikler yani uygulama kuralları bulunur. Interface adapter (Controller, presenters, gateways) farklı devicelarla, farklı sistemlerle iletişimde tutar, gerekli veri formatı dönüşümlerini de yönetirler. Frameworks ve Drivers en az kod yazılan ve daha çok tool cinsinden yapılardır. Akış,  Controllerdan başlar ve Use Case ile ilerleyip Presenterda son bulur. Bağımlılıklar dışarıdan içeriye doğru ilerler. 

![image](https://github.com/user-attachments/assets/27010d43-9516-4c73-9636-314786ea3a5b)

• Birliktelik karşıtı kalıpları(cohesion anti pattern) genelde nesnelerin mimarideki ve fonksiyonel yapıdaki rollerini karıştırmaktır, aralarındaki farkları gözetmemekten kaynaklanır.3 yaygın çeşiti vardır; mixes-role cohesion, mixed-domain cohesion, mixed-role cohesion. 

  -  **Mixed-Role Cohesion**: Aynı alan içerisinde olduğu halde farklı rollere sahip nesnelerin özelliklerinin tek bir nesnede toplandığı durumdur. Özellikle entity nesnelerinde çok sık görülür.
  -  **Mixed-Domain Cohesion**: Bir sınıf yazılım alanlarının (domain) nesnelerinin özelliklerini bir araya getirir. (Yazılım alanları; uygulama alanı(application domain), iş alanı(business domain), mimari alanı(architecture domain), temel alan(foundation domain))
 > Application Domain: Use caseleri gerçekleştirecek şekilde entityleri manipüle eden service nesneleri ;eventler,eventHandlerlar, workflowlar. Tekrar  kullanımları düşüktür.
>  Business Domain: Objeler, entityler, enum ve interface nesneleridir.
> Architecture Domain: MVC, DAO(Data Access Object)  vb. mimari stiller, transaction, cache, UI/GUI mekanizmaları, web servis, Spring, JPA vs.
>  Foundation Domain: primitives ve wrapper nesneleri, String, date, time, thread vb. müdahale edilemeyecek  sınıflardır.   

Application --> Business --> Architecture --> Foundation
•  
